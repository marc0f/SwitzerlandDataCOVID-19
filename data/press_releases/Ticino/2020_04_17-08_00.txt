Lo Stato Maggiore Cantonale di Condotta (SMCC) e l'Ufficio del Medico cantonale comunicano che in Ticino, nelle ultime ventiquattro ore, è stato registrato 1 nuovo decesso legato al COVID-19, raggiungendo un totale di 270.    

I nuovi casi di contagio registrati sono 24, per un totale di 2'977 casi positivi cumulativi a partire dal 25 febbraio 2020. Nelle strutture ospedaliere dedicate alla cura dei pazienti affetti dal virus, sono attualmente ricoverate 254 persone: 197 in reparto e 57 in terapia intensiva, di cui 44 intubate.    

Dall’inizio della pandemia, sono state dimesse dalle strutture sanitarie 580 persone, 12 delle quali nelle ultime ventiquattro ore.  
